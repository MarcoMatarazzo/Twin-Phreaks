
  H i g h l a m e r ,   l' u l t i m o    i m m o r a l e
  
  ( T w i n   P h r e a k s   I I )

 
 Testo originale e succesive modifiche: MFB (1992)
 Release 2.41

 ---------------------------------------------------------------------------










 - Page Down -

 --------------------------------------------------------------------------- 
 PREFAZIONE


 ---------------------------------------------------------------------------

  - E non fu il Diluvio Universale la piu'  grande tra le sciagure umane,
 non la distruzione di Sodoma e Gomorra, non la rovina dei grandi imperi, 
 non le Rivoluzioni. Non furono le guerre mondiali ne' le lotte tra clas-
 si e razze; il genere  umano stava per  affrontare la prova piu' grande.
 Scienziati e  teologi cercarono una spiegazione, ma l'irrazionale non si
 puo' comprendere.  Era tornato  per sconvolgere vite e per salvarne, per
 creare e per distruggere, per aiutare e per vendicare.







 - Page Down -

 ---------------------------------------------------------------------------
 CAPITOLO PRIMO
 
 Di nuovo tra noi
 ---------------------------------------------------------------------------

  - Seleziono' l'opzione di  hangup ed usci' da SamNet  per l'ultima  volta, 
 lo sguardo spento e perso nel vuoto oltre  lo schermo;  dovettero sollevar-
 lo di peso, schiavo di un'inerzia  che sembrava rendergli  impossibile ogni
 movimento.  Forse non capiva  neppure cosa  stava accandendo intorno a lui, 
 nulla  del crudele gioco  di cui era  divenuto involontario  partecipante e
 vittima. Tuttavia  percepivo  in quel ragazzo lo stesso senso di orgoglio e
 dignita' per i quali lo avevo un tempo ammirato, nessun avverso destino sa-
 rebbe riuscito  a togliergli queste qualita'; certamente non i campi di la-
 voro della Divileader,  che in questo  momento rappresentavano l'unica cer-
 tezza nel suo futuro.  Saluto' con un gesto quasi impercettibile coloro che
 restavano. Nell'aria la stessa domanda, che nessuno avrebbe mai fatto aper-
 tamente: "Per  quanto  ancora ?".
 Con Timescape se ne andava un ottimo hacker, uno degli  ultimi in attivita'
 ma soprattutto un caro amico, aveva pagato ad un prezzo  troppo alto la de-
 cisione di trasferirsi a Twin Phreaks. 
 Anche questa volta avrei trascorso giorni a chiedermi come avessero  potuto
 scoprirlo  mentre usava quel suo PBX da una linea talmente antiquata che si
 diceva  fosse  collegata all'ultima ed unica centralina telefonica a vapore
 nella  storia  delle  telecomunicazioni europee: insieme al contascatti, la
 SIP forniva  come optional un manometro per controllare  la pressione della
 caldaia  di  rete.  Chi mai avrebbe potuto tracciare quel collegamento ? 
 Ma in  fondo... non  era  forse sempre  la stessa maledetta  storia ?  Come
 avevano  scoperto che era stato Poison ad inviare a tutti gli utenti di QSD
 la  foto digitalizzata dei suoi attributi maschili ?  Erano state le misere
 dimensioni  a  tradirlo ?  Troppe  coincidenze  per  essere veramente tali.
 Tutti  ripensarono ai casi precedenti; nessuno fiato', ma quel  silenzio fu
 piu'  eloquente  di qualsiasi discorso: non ci si  poteva piu' fidare l'uno
 dell'altro, in mezzo a noi c'era un traditore.
  -  AMF  accarezzo' delicatamente  le orecchie finte di  pelouche che aveva
 applicato al suo Smartlink 1-2-3 onde poterlo spudoratamente spacciare come
 l'orsacchiotto  inseparabile  amico  d'infanzia.  S'intende, la coda era in
 realta' un cavetto seriale. Nel diabolico convento dove i genitori l'aveva-
 no rinchiuso era ammesso portare un computer, ma nessuno avrebbe mai tolle-
 rato la  presenza  di un modem.        
 Non si rese neppure conto dell'irruzione  e fu  gia' nelle mani della squa-
 dra speciale anti-H/P del Network Divileader; se la  vita gli avesse riser-
 vato ancora momenti liberi, li avrebbe  impiegati sino  all'ultimo  istante
 nel cercare di comprendere chi mai  potesse  averlo  denunciato.  Lo stesso
 sguardo inespressivo e assente accompagno' quella che ormai veniva definita
 "la  partenza".  Da quel momento in poi, nessuno di noi ne avrebbe piu' sa-
 puto nulla.   
 "Due in due giorni" dissi "la Divileader deporta un hacker al giorno".  
 Sirio estrasse l'HP48SX  e si  accinse  a  verificare  il dato  statistico.
 La riunione improvvisata si sciolse in un pesante clima di sospetti... dav-
 vero questi erano  gli stessi amici di un tempo ?  Nel cuore della notte mi
 telefono' Sirio: "Giusto", disse "Il tuo calcolo era esatto". 
 Gli spiegai gentilmente quale fosse il posto  piu' adatto per il  suo appa-
 recchio tascabile.
  - Il  gruppo  Divileader era nato  diverso tempo  prima dalla  fusione dei
 perdenti storici dei primi anni '90. Primi tra tutti i frustrati gestori di
 VDT: in quattordici anni avevano individuato e denunciato solo  due hackers 
 su 210.346, scoprendo poi che si trattava dei figli del loro direttore.
 Poi alcune mitiche societa' di distribuzione software, che nel tentativo di
 compilare una lista di tutti i  pirati italiani, avevano  stabilito che  il  
 numero di potenziali  crackers/spreaders  presenti nel Paese era intorno ai 
 45 milioni.        
 Consiglio di Amministrazione: i Divina.   
 Presidente  era stato eletto Storm; la candidatura di Saddam Hussein fu ri-
 fiutata  perche', come risulto' dalla motivazione ufficiale, uomo dal cuore
 troppo  tenero.  Cosi' quel gruppo di  pseudo-pirati era passato dall'altra
 parte  della  barricata, ed ora aveva il monopolio delle telecomunicazioni. 
 Non  riuscivo  proprio ad immaginare chi di  noi avesse potuto  decidere il 
 tradimento  della nostra  giusta causa per  contrabbandare  informazioni  a
 quella gente, tuttavia non ci poteva essere altra  spiegazione: gli hackers
 venivano arrestati  perche' la Divileader sapeva,  e la  Divileader  sapeva
 perche'  qualcuno  degli stessi hackers informava  segretamente il Network. 
 Nessuno  era mai tornato  per descriverci un  campo di lavoro, non sapevamo
 neppure quale fosse l'attivita' forzata a cui i prigionieri venivano sotto-
 posti.
  - Il  dischetto  del Jr-Comm frullo' leggermente ed il monitor visualizzo'
 la  familiare  schermata  nera  del programma di comunicazione.  Ore 20:00,
 collegamento  obbligatorio  al Bulletin Board System della Divileader, ban-
 ca dati dalle dimensioni' virtualmente illimitate; nessuno era mai riuscito
 a  capire ne' l'ubicazione  esatta  del computer che gestiva il sistema ne'
 la ragione di tale smisurata capacita' di archiviazione dati. Da  quando la 
 liberta' di stampa era stata soppressa, il Network usava  il canale telema-
 tico come strumento di diffusione informazioni: ogni famiglia aveva un ter-
 minale con relativo modem. Ma le notizie di quella sera erano davvero scon-
 volgenti: si vociferava di un neonato divenuto adulto in 24 ore, di persone
 risvegliatesi con la pelle di colore diverso e di  altre inspiegabili muta-
 zioni... cosa stava succedendo ? La genetica e la biologia in tutto il mon-
 do cercavano una risposta, ma la stessa risposta era destinata ad  apparire
 a me quella sera.  Lo schermo si cancello' ed apparve sul video la piu' or-
 ribile spuria dai tempi dei modem 300 BPS senza correzione, tuttavia quell'
 amorfo insieme di caratteri ANSI aveva  qualcosa di lontanamente familiare:
 il volto di qualcuno.  In quello stesso  istante riconobbi quell'essere per
 Jettero Heller, scomparso prematuramente alcuni anni prima. Sotto quel viso,
 una luminosa scritta verde: "Sono tornato, downloadami !".
  - Jettero stava lentamente cominciando a  swarparsi all'interno del df1: e
 la  sua immagine inconsistente uscente dal drive inizio' pian piano a farsi
 solida.   "Jettero", gli chiesi con dolcezza  "ma che casino  hai combinato
 lassu' ??".   Il giovane  mi  fisso'  per  qualche  istante,  poi  replico'
 giustificandosi: "C'era  un  grande archivio, e io volevo  fare il cosysop.
 Cosi'  quando  il  tizio vestito di bianco non guardava, ho editato qualche
 account.  Guarda un po' dove mi hanno rispedito".      Sulle prime fui pre-
 so da notevoli dubbi: il timore di finire nella rete della Divileader  dopo
 tutto era molto reale, e nessuno conosceva fino in fondo le loro capacita'.
 Fu Jettero stesso, pero', a fugare i miei sospetti: "La prossima volta  che
 fai un d/l" spiego' "metti il  modem un metro sopra la porta seriale, cosi'
 il percorso per i dati sara' in discesa e la velocita' di trasferimento au-
 mentera' !". Solo una persona al mondo avrebbe potuto dirlo.
 Bentornato, Jettero!         



 ---------------------------------------------------------------------------
 CAPITOLO SECONDO            

 Novita' in arrivo  
 ---------------------------------------------------------------------------

  -  Trovammo  un  appartamento per la bestiolina, e decidemmo di prestargli
 l'Amiga  che era stato di Timescape.  Forse questo l'avrebbe tenuto buono a
 sufficienza  per impedirgli di combinare casini in un momento delicato come
 quello  che la comunita' degli hackers/phreakers stava attraversando.  Ma a
 Jettero  mancava  il  necessario per vivere.  Il pane?  Noooo...l'HST!!  Il
 risorto  ex-quasi-sysop  di  Pier  era  scomparso  da parecchio tempo dagli
 archivi dell'assistenza sociale (tra l'altro ora gestita dal Network) e non
 godeva  piu'  neppure della pensione per infermi di mente che gli era stata
 concessa nella sua  precedente permanenza in questo mondo.  La  famiglia si
 era  trasferita da tempo, destinazione ignota.
 Per racimolare i soldi allo scopo di acquistare l'agognato modem,  l'essere
 decise di girare di casa in casa  per offrire un servizio indispensabile  e
 soprattutto in carattere con la  sua  natura che lo legava alle telecomuni-
 cazioni: lavaggio dei fili telefonici allo scopo di eliminare le spurie.
 Per sua fortuna, i cittadini ebbero pieta' di lui e lo lasciarono nella sua
 illusione di  essere minimamente  utile alla societa'.   Ma lo attendeva un
 brutto colpo.
  - Il caso volle che proprio quel  giorno a quell'onestissimo  commerciante
 si  fosse  guastato il camion proprio nell'area di servizio autostradale in
 cui  Jettero si trovo' a transitare.  Lo stesso caso volle che  quel camion
 trasportasse modems HST ed avesse una dannata fretta di ripartire.
 Tuttavia,  il  povero  autista  non  aveva  contanti,  e per la fortuna del
 giovane  Heller  era pronto a cedere ad un prezzo di occasione uno dei suoi
 supergarantiti modems.  Insomma, l'avete presente la truffa  piu' classica,
 vecchia come il boxing ?  Jettero la provo' a sue spese.
 Bisogna ammetere che l'USR emetteva il regolare rumore della portante, tut-
 tavia non si connetteva assolutamente a nulla;  solo dopo parecchi tentati-
 vi il fanciullo inizio' a sospettare che la storia di usare Wiskas al tonno
 come lubrificante, tre volte al giorno, celasse in  realta' un immane bido-
 ne.  Al quarto giorno Jettero si decise, smonto' il modem e constato' di a-
 ver  comprato  una  scatola  contenente un gatto  con la coda  collegata ai 
 piedini di alimentazione.        
 Per evitare che lo pseudo-hacker concretizzasse la sua minaccia di divorare
 (crudo) l'innocente felino, la Protezione Animali & Loozers decise di dona-
 re al lamer un vero Dual Standard.  Jettero  aveva finalmente una nuova ra-
 gione per vivere.
 Raccontai  all'infelice creatura come nessuno avesse  mai avuto il coraggio
 di deletare la sua scheda da Pier's Group; in realta'  questo era assoluta-
 mente falso:  la cartella c'era  ancora per il semplice  fatto  che  gli u-
 tenti da anni si contendevano la  grande gioia di cancellare quel nome loo-
 zer dal sistema.  Comunque Jettero avrebbe potuto collegarsi in ogni momen-
 to, se ancora rammentava la password. "Altrimenti uso la  wildcard" senten-
 zio' il ragazzo "tanto i primi 2 caratteri me li ricordo. Poi basta digita-
 re '*'".              
 I telefoni non erano cambiati di molto  da quando Jettero ci aveva lasciati
 la  prima  volta;  per  esempio  l'apparecchio  era sempre quello (bianco e
 azzurro,  con i tasti R e RP) ma nessuno ne faceva piu' il nome per evitare
 di pronunciare l'alias di un noto lamer.  Comunque, le centrali  meccaniche
 non  erano  ancora scomparse, e Pier  aveva ancora una di quelle  splendide
 linee non tracciabili.
  -  Non  avevo mai provato la stessa sensazione di sconforto nella vita, ma
 quella frase sul video cancello' tutte le mie speranze residue di liberta':
 "Chiuso  per ordine del comitato di sicurezza anti-H/P Divileader".
 Con  l'arresto di Pier non solo chiudeva l'ultimo BBS H/P ancora attivo, ma
 crollava un mito.  Chiunque fosse, il traditore aveva colpito anche uno dei
 suoi  maggiori  benefattori.  La disperazione mi porto' a narrare a Jettero
 le  vicende  di questi ultimi anni e a spiegare la situazione attuale;  nei
 limiti  del suo quoziente intellettivo, il ragazzo mi capi' e dichiaro' che
 avrebbe cercato in tutti i modi di aiutarci.  Con questo avevamo toccato il
 fondo.   Tornai  a  casa  nel  tentativo  di riposare, ma dopo poco meno di
 mezz'ora mi telefono' Jettero chiedendo se fossi stato io a aver effettuato
 una  chiamata  via  modem a lui diretta, pochi minuti  prima, andata perdu-
 ta per il mancato settaggio da parte sua dell'auto-answer.
 Gli  risposi  che  non ne sapevo  nulla, e che comunque,  alloggiando  egli
 nell'appartamento di Silver Spring (assente per motivi di lavoro), la tele-
 fonata aveva molto probabilmente come destinatario quest'ultimo.     Silver
 Spring fu arrestato meno di 24 ore dopo, per l'hacking del sistema UNIX del
 PoliStormico (ex Politecnico) di Twin Phreaks; appresi la notizia in quello
 stesso appartamento, occupato da Jettero.  La Squadra di Sicurezza del Net-
 work lo perquisi' completamente  senza trovare nulla di rilevante.   Silver
 Spring spari' come gli altri verso ignota destinazione,  eppure aveva preso
 tutte  le precauzioni  per non farsi scoprire... l'ignoto informatore aveva
 fatto un'altra  vittima.   Nel disperato tentativo di sdrammatizzare la si-
 tuazione, Jettero prese un secchio e lo riempi' d'acqua. "Cos'e' questo ?",
 disse.  "Un secchio pieno d'acqua.", replicai.  "Nooo !" rispose lui "E' la
 sequenza di hangup  del  BBS  di un villaggio indiano, a segnali di fumo!".
 Glielo ruppi in testa.
  -  The  Brain  mancava  dalla citta' da ormai otto anni, trasferito in via
 definitiva  negli  States,   le sconfortanti notizie che arrivavano dal suo
 paese natale lo spinsero  pero' al grande ritorno.  Frattanto Jettero aveva
 fatto  un'immane  scoperta:   l'Amiga di Timescape aveva anche 44 Mb di HD,
 il bimbo tornava al suo piu' grande sogno, farsi un BBS personale.   Quella
 sera il telefono suono' piu' volte, rispose  sempre Jettero.  "Tutti modem"
 disse  "non  ho  ancora  aperto la board e gia' gli aspiranti utenti  chia-
 mano !".
 Anche il campanello si mise a suonare, e finalmente per annunciare qualcosa
 di  buono: era  H.D.  Case, uno tra i primi  ad essere arrestato  durante i
 suoi  frequenti  collegamenti  a Senso Unico ed il primo al mondo ad essere
 fuggito dai campi di lavoro Divileader.   (-1-)
 Il metodo era stato semplice: sorvegliato da un paio di guardie, aveva  ri-
 petuto centinaia di volte la parola "Direct", finche' i carcerieri si erano
 accasciati a terra in preda a spasmi addominali.  "Solo io e  Burglar siamo
 vaccinati contro quel loozer" aveva  spiegato; nonostante cio'  la faccenda
 non mi aveva completamente convinto. Sentivo addosso una strana sensazione:
 qualcosa di terribile stava per succedere.       



 ---------------------------------------------------------------------------
 CAPITOLO TERZO
 
 Il padrone del sottosuolo
 ---------------------------------------------------------------------------

  -  "Coltivare verdura?" chiesi con notevole stupore.  "Gia'", rispose H.D.
 Case "e' quello che ci hanno costretto a fare in tutti questi mesi. Patate,
 carote,  pomodori...  ma non mi chiedere a che scopo, non ne ho idea !".
  -  "Tombino...buco... io  giu'!"  delirava  Hydra  nella stanza bianca del
 centro per malati mentali  di Twin Phreaks.  In passato era  stato un phre-
 aker abbastanza noto, poi l'ossessione di calarsi in un chiusino SIP l'ave-
 va  rovinato.  Murata la porta della sua casa, Hydra entrava  nell'apparta-
 mento esclusivamente  dall'alto,  tramite un'apertura a forma di tombino a-
 perta nel solaio sovrastante. Una sera, la Polizia del Network l'aveva sor-
 preso  con un martello  pneumatico sopra  il  collettore  principale  della 
 fogna cittadina mentre  gridava: "Voglio un enorme tombino qui !".
 Per la verita' non era pazzo, ma la delusione  per la mancata impresa lo a-
 veva psicologicamente  distrutto: si sentiva una larva.  Eppure era l'unico
 che conoscesse le esatte ubicazioni delle derivazioni telefoniche SIP-Divi-
 leader, il solo che potesse consentire la realizzazione di una mia idea. 
 E Jettero compi' il miracolo.
 "Alzati e cammina !" gli ordino'. Hydra replico': "Ngheeeee'... tombino !".
 "Ti vogliamo bene, sei importante per noi !" gli sussurro' Jet  dolcemente.
 "Bbbbbllllll...  SIPPPPPP..." rispose quello.
 "Seguimi, e ti faro' pescatore di lamers !"  disse seriamente Jettero.
 Hydra  mormoro': "Piu' io scendo giu', piu' mi tiro su... blob blob !".
 "E' completamente andato, non c'e' nulla da fare" sbotto' Jettero, "e  pen-
 sare che avrebbe potuto nascere intelligente come me !"
 "Aaaaaaarghhhhh !!!" urlo' Hydra, e solo al pensiero di tale infame destino
 si rese conto di amare la sua vita e si riprese del tutto.  Jettero, grazie
 di esistere.
  -  Hydra  conosceva la citta' come Sirio  conosceva il C: in  pratica  non
 sarebbe  stato  capace di trovare la sua  casa a trenta metri  di distanza.
 Eppure era il vero re del sottosuolo: sapeva a memoria la posizione di ogni
 tubatura, ogni cavo; inoltre chiamava per nome  ciascun topo: intercettando
 gli hackers  superstiti, avremmo scoperto la spia.  Iniziammo  controllando
 SCSI, che aveva Natas (Divina) tra gli utenti della sua board.
 Il cavo telefonico della casa di SCSI non era standard. Aveva una larghezza
 di banda di  34.020 conversazioni:  su 20 linee  viaggiavano le  telefonate
 normali del condominio, le altre 34.000 le occupava tutte Bettina.  La fan-
 ciulla  si decise a  lasciare il telefono  dopo 16 ore di conversazione; si
 era fatta rilegare in un unico volume alto  1,9 metri tutti gli elenchi ab-
 bonati europei: quello era la sua rubrica telefonica.
 Il canale di scolo della fogna  passava a pochi centimetri, e Jettero inav-
 vertitamente  ci entro' con la punta  di una scarpa. "Che schifo, Jettero", 
 protesto' Hydra, "se  ci metti  le tue  luride scarpe, io poi come faccio a 
 berla ?".  
 La derivazione del sovrano delle tenebre era perfetta, si sentiva benissimo; 
 finalmente giunse l'attesa voce di SCSI.
 Poche parole, poi il nostro  lungo  silenzio.  "Parlo con la Squadra di Si-
 curezza Divileader ?" aveva  detto "Venitemi a prendere. Ho phreakerato con
 le cards At&T.  Ho i numeri  delle  carte  come prova". La Squadra Speciale
 Anti H/P non si fece attendere, e come al solito fu implacabile; l'ora del-
 la "partenza" era arrivata anche per SCSI. 
 "Io non mi  sono autodenunciato, non sono mica idiota !" ci  assicuro' Case
 "Sono venuti e mi hanno preso, sapevano che prove cercare e dove cercarle".
  - La riunione dei superstiti si tenne a casa mia, partecipo'anche Bettina,
 rivelandoci  il  particolare  piu' prezioso (solo se io avessi accettato di
 uscire  con  lei... eh, com'e' dura la vita!).  SCSI si era  dichiarato in-
 nocente al  momento dell'arresto, arrendendosi  solo di fronte all'evidenza
 delle  prove: i  numeri  della  CC da lui utilizzate, gli  stessi  che egli
 custodiva nel primo cassetto della sua scrivania.  Il comportamento era ben
 strano...  si  era  costituito  solo 20 minuti  prima.  Aveva gia' cambiato
 idea?  O non era stato lui a fare quella telefonata?  Eppure la voce era la
 sua... e H.D. Case,  era  davvero fuggito dal campo di lavoro ?
 The Brain era deciso: "Cercheremo la sede segreta del MegaBBS del Network".
 Tutti  approvammo,  anche  Burglar,  che  stava terminando il trentaduesimo
 pasto  della giornata.  Inseparabile compagno di H.D.  Case, Burglar era un
 valido  hacker,  inoltre  contribuiva  in modo determinante alla  massa del
 nostro  pianeta: se fosse stato qualche chilo  piu' pesante, avrebbe  avuto
 un  proprio  campo  gravitazionale.   Per chiudere  in bellezza il meeting,
 Jettero  disse la sua:  prese un pennarello nero e traccio' una  riga su un
 foglio  bianco, indi getto' a terra il foglio ed esclamo':  "Dannazione, e'
 caduta la linea !".   Bettina  lo tenne fermo e The Brain gli fece ingoiare
 carta e pennarello.
  -  Congedati gli altri rimasi solo con Heller.   Faceva un caldo inaudito,
 aprii il freezer  per prendere una granita (alla menta) e  trovai in  mezzo 
 ai surgelati il cavo seriale. "Jet" chiesi "e' tuo questo?".  "Si'", mi ri-
 spose, "non avevo spazio per il capture, cosi' ho tenuto i dati nel connet-
 tore. Dopo li mettero' su disco". 
 C'era  un solo strumento in grado di segnalarci con precisione  l'ubicazio-
 ne del MegaBBS  Divileader, un'arma micidiale: il lamer.  Le  macchine  non
 provano sentimenti (anche se vi posso giurare che l'HD  di Pier soffriva ad
 ogni ingresso di Poison) ma i sysops certamente si'.
 Ora,  il  Mega-BBS  aveva sempre  un sysop di sorveglianza.  Quanto avrebbe
 resistito un vero operatore  di sistema di fronte all'ingresso di un  lamer
 del calibro di Sirio per cinque volte di seguito? Fu il nostro eroe, Jette-
 ro, a convincere l'essere a collaborare; in cambio gli promise un esemplare
 del suo ultimo, fantastico progetto partorito la notte prima:  un  RAM disk
 esterno. Gli occhi di Sirio brillarono per la gioia.   (-2-)
 Bastarono pochi minuti, ed ecco: l'urlo  di una sirena lacero' l'aria, men-
 tre le auto della Polizia del Network sfrecciavano verso un edificio di pe-
 riferia.  "C'e' un uomo in preda ad un attacco di follia, sta mangiando  un
 floppy da 3"1/2", ci  rivelo' Bettina che riceveva ogni notizia per via te-
 lefonica mezz'ora prima  dell'ANSA.  Era fatta: come volevasi dimostrare il
 sysop del Network non aveva resistito a quaranta secondi di chat con Sirio.
 Lo sventurato gli aveva chiesto i parametri di configurazione. Alla domanda
 "Parita'?"  Sirio aveva risposto: "Certo, basta con il razzismo !".        
 Si trattava solo di inseguire le auto della Polizia, ma dato lo spiegamento
 di forze da parte della Divileader,il compito sarebbe stato sufficientemen-
 te semplice.   E cosi' il grigio  palazzo che negli  anni passati era stato
 sede dell'Agenzia SIP Milano Nord,  nascondeva  il Divileader HQ nonche' l'
 hardware del potentissimo BBS.  La nostra prima, meritata vittoria.    



 ---------------------------------------------------------------------------
 CAPITOLO QUARTO

 Nella tana del loozer
 ---------------------------------------------------------------------------

  -  Gli  occhi elettronici delle telecamere scrutavano ogni centimetro qua-
 drato  del Palazzo del Network; anche con il favore dell'oscurita', entrare
 rimaneva  sempre  un'impresa semplicemente folle.  Fu The Brain a suggerire
 la strategia vincente: Jettero si sarebbe mostrato  improvisamente in primo
 piano all'obiettivo della telecamera nell'ingresso.
 Si udi' un atroce lamento  proveniente dalla  Sala Personale di  Sicurezza:
 per le successive  dieci ore i guardiani sarebbero rimasti in stato di coma
 semiprofondo. I problemi,tuttavia, non erano superati: il sistema d'allarme
 ad ultrasuoni poteva essere dovunque, e soprattutto era virtualmente impos-
 sibile da escludere.
  -  Se  veramente  l'homo sapiens aveva avuto antenati di specie inferiori,
 Heller era rimasto l'ultimo anello di congiunzione: il suo sistema  uditivo
 presentava  animalesche reminiscenze, ed il ragazzo era in grado di distin-
 guere come segnali sonori frequenze sino a 32.000 Hz.   Grazie a questa fa-
 colta',  l'ominide  fu  in grado di segnalarci tempestivamente il pericolo.
 "Il segnale e' molto limpido" ci spiego' "ancora pochi passi ed i rilevato-
 ri saranno in grado di distinguere  con chiarezza  l'ingresso del corpo  e-
 straneo  nel  campo  di  ultrasuoni".   (-3-)
 Potevamo fermarci di fronte all'ultima  barriera ?   Certamente io non l'a-
 vrei fatto, specie quando avevo la soluzione gia' pronta: "Jettero, cantaci
 la sigla di Ken il Guerriero" chiesi.   Il giovane Heller era intonato piu'
 o meno come una mucca con la faringite.  Ci tappammo le orecchie con le ma-
 ni, ed i delicati sistemi elettronici, bersagliati da quei  suoni strazian-
 ti, si sbriciolarono letteralmente.        
 Anche  quest'ostacolo  era superato; al  termine di un  lungo corridoio, la 
 stanza che avrebbe dovuto contenere le risposte alle nostre  domande: un'e-
 norme cella frigorifera, che occupava l'intero piano terra. All'interno, in
 ordine perfetto, centinaia e centinaia di carote, patate... frutta e verdu-
 ra in genere.  Tutto numerato e catalogato.  Attrezzature chimiche sofisti-
 cate erano in mostra sul grande tavolo centrale,  decine di gigantesche ta-
 belle  colorate  evidenzianti  la struttura proteica dei prodotti  agricoli 
 completavano l'arredamento, il tutto avvolto in una sinistra luce verdogno-
 la.  Non avevamo molto tempo a disposizione, inoltre il freddo pungente non
 invogliava ad una lunga permanenza.  Qualcosa di familiare si trovava a po-
 chi metri di distanza:  una rete di Amiga 4000, ognuno con il suo 38.4KBPS;
 mi sorprese tuttavia la mancanza di una memoria di  massa nell'intero  net:
 non un drive, non un HD, non un disco ottico. Eppure i dati ci dovevano es-
 sere... non c'era dubbio, era quella la sede del MegaBBS.
  -  Amiexpress  3.0 permetteva, come le precedenti versioni, il sysop login
 direttamente  da  tastiera senza richiedere password;  mi accinsi a listare
 le  directories  private  piu' interessanti  e trovai ben piu' di qualcosa:
 il file  era una registrazione telefonica nella quale si  udiva chiaramente
 la  voce di Case. 
 "Ho spreadato decine di NUI !" diceva "Sono tutte nella mia agenda di  hac-
 king, qui a casa.  Venitemi a prendere !".
 La situazione  stava  degenerando:   Bettina  era  in  crisi  di  astinenza
 telefonica,  The  Brain  era  in  crisi  di  astinenza e basta, Hydra stava
 cercando  di  rimuovere  una  piastrella per scavare un buco nel pavimento.
 H.D. Case era stato un tempo uno dei miei piu' validi discepoli, poi  aveva
 cercato  di togliermi una delle mie ragioni di vita: una  ragione di  vent'
 anni, bionda, occhi verdi, residente nelle vicinanze.
 Non gli avevo mai completamente perdonato  ques'infame  tentativo, e la sua
 menzogna  di  poco  prima riguardo all'autodenuncia non giocava certo a suo
 favore.   Ora  egli  negava  l'evidenza:  quella registrazione era fasulla,
 diceva, lui non aveva mai fatto tale telefonata.
  - "Che c'e' di strano?" chiese Jettero a The Brain che gli aveva fatto no-
 tare la mancanza degli HD "anche Blito P3  BBS funzionava senza disco rigi-
 do".  (NOTA:  Vedi "I Segreti di Twin Phreaks"). 
 "Taci, idiota !"  rispose seccamente  The Brain, "Non sai neppure cos'e' un
 dialer !".   Heller si difese: "Ignorante, guarda che ho la patente da piu'
 di nove anni !".  Bettina pose fine alla loro discussione con la sua femmi-
 nile dolcezza.  
 Giunse una chiamata, ed  un registratore entro' automaticamente in  azione.  
 "Sono Shadowman"  disse la voce all'altro capo della linea  "stavo cercando 
 di hackerare una porta Divipac. Portatemi via, vi aspetto".
 The Brain prelevo' dallo scaffale una mela e la fece trangugiare a Jettero,
 in tal modo avremmo scoperto gli effetti dei misteriosi esperimenti chimici
 del Network: forse una sorta di siero della verita' negli alimenti? 
 Nulla da fare, H.D. Case non aveva mai mangiato  frutta e verdura, tuttavia
 aveva inconsciamente confessato la sua attivita' di hacker, inoltre Jettero
 rimaneva  normale  (si fa per dire) nonostante il frutto appena assimilato.
 I vegetali erano assolutamente innocui.
  -  Solo  Hydra  avrebbe potuto percepire la presenza di un vecchio tombino
 SIP mai murato, pochi centimetri sotto di noi: una semplice spinta dal sot-
 tosuolo e lo strato superficiale del pavimento avrebbe ceduto.  Ora avevamo
 il nostro personale ingresso di servizio nel Palazzo. 
 The Brain simulo' un corto circuito  allo  scopo di giustificare i danni ai
 sistemi di allarme; quanto ai guardiani, non avrebbero ricordato nulla.
 Nessuno  avrebbe  mai saputo  della nostra  incursione; eccoci fuori sani e 
 salvi, nonche' piu' confusi di prima.  O meglio, quasi  tutti confusi, per-
 che' io ero finalmente riuscito a rispondere a tutte le mie domande, sapevo
 cosa  avremmo dovuto fare affinche' la partita si potesse  chiudere per  il
 Network con il solito bilancio:  sconfitta totale.   



 --------------------------------------------------------------------------
 CAPITOLO QUINTO
 
 L'insostenibile pesantezza dell'essere (Burglar)
 --------------------------------------------------------------------------

  -  Hydra  lascio' il telefono e scoppio' in lacrime:  "Non sono un hacker,
 sono  una  nullita' !". Bettina lo calmo' dolcemente e gli chiese chi fosse
 il  misterioso  interlocutore  telefonico che aveva provocato la crisi.  Ma
 fui io a rispondere a questa domanda. 
 Se colpito dalle opportune frequenze ossessivamente  ripetute, il  cervello
 umano perde la capacita' di reagire e la persona rimane in stato di  trance
 ipnotico; la Divileader aveva sviluppato e perfezionato questa teoria.  Non
 era una scoperta recente l'influsso sulla  mente di particolari suoni o se-
 gnali luminosi, tuttavia il Network, padrone delle linee telefoniche, aveva
 pensato di inviare ai piu' noti hackers e phreakers  la terribile sequenza. 
 Storm da giovane aveva giocato troppo con Zak Mc Kracken.   (-4-)
 A questo punto era facile estorcere alla vittima la confessioni, sicuri che
 al risveglio non avrebbe ricordato nulla,  neppure di aver  consegnato  lui
 stesso le prove contro di se'.
 Avevano  tentato la terrificante trappola telefonica anche a casa di Silver
 Spring,  ma al suo posto  avevano trovato  Jettero, che aveva  scambiato la
 frequenza ipnotica per una portante. Questo ci dava due certezze: 1) Heller
 era  refrattario,  a  causa  delle  ridotte  capacita' mentali, al lavaggio
 del  cervello  via cavo.  2) In tutti questi anni egli non aveva ancora im-
 parato a distinguere un carrier.  Sul povero Hydra il sistema aveva funzio-
 nato, ma anche la sua psiche era minata; cosi' aveva reagito al condiziona-
 mento confessando il suo complesso di inferiorita'.
  -  Oltre  a  Storm, c'era solo una persona al mondo dotata di mente suffi-
 cientemente  contorta  da  concepire  diaboliche  creazioni  elettroniche e
 informatiche.   Tutti  ricordavamo  la mortale invenzione di Jettero Heller
 (Gli  ignoranti leggano  "I segreti di Twin Phreaks") e da questo punto  di
 vista, senza offesa per Storm, i due ragionavano nello stesso modo.
 Cosa  aveva dunque intenzione di realizzare la Divileader in  quell'immensa
 sala  che  avevamo  avuto  il privilegio di vedere?  Solo il giovane Heller
 avrebbe potuto elaborare idee uguali  a quelle uscite dalla mente malata di
 Storm, mi  affrettai  dunque  a chiedergli cosa  (dal suo degenere punto di
 vista) avrebbe  creato volentieri per migliorare le  sorti informatiche del
 genere  umano.    Nell'ordine, egli elenco': monitor  per ciechi a  fosfori
 neri; dischetti a sola scrittura; cavo parallelo trasparente per controlla-
 re il flusso dei dati; sterilizzatore termico a 350 C dove  immergere  l'HD
 per eliminare i virus... partoriva una fesseria tecnologica ogni tre decimi
 di secondo.  Ma perche' mai gli avevo fatto quella  domanda ?   Per tenerlo
 impegnato e poter ragionare in pace, senza sentire  le  sua  lamerate,  gli
 chiesi di calcolare mentalmente la radice rotonda di 764,32;  questo lo fe-
 ce immediatamente entrare in fase di elaborazione dati.   Come minimo ci a-
 vrebbe pensato per un paio d'ore.
  -  Da  decenni  migliaia  di esperti in elettronica e informatica si erano
 posti il problema di avere piu' di due stati logici.  In un circuito  elet-
 trico  la corrente passava o non passava, da qui l'introduzione dei simboli
 0  e  1 per  indicare tali stati fondamentali e l'utilizzo  dell'aritmetica
 binaria;  le  unita'  di misura convenzionali di capacita' di  memoria e di
 velocita'  trasmissione/elaborazione  erano  basate  su  questo concetto di
 struttura  dati.   Tuttavia  le  informazioni  codificate  in cifre binarie
 richiedevano  un vasto  spazio, e l'evoluzione elettronica  degli ultimi 15
 anni  non aveva  ridotto  di molto  la dimensione  dei circuiti  integrati;
 molti  si  erano  percio'  scervellati  per  trovare  un  nuovo  metodo  di
 rappresentazione del dato, finche' i degenerati chimici schiavi del Network
 non avevano risolto il problema. 
 Archiviare tramite gli amminoacidi era la loro  soluzione:   permetteva una
 ventina  di stati logici ed offriva la possibilita' di utilizzare come sup-
 porto permanente di archiviazione un qualsiasi insieme di proteine. Eccetto
 qualche buon piatto di carne umana ogni tanto, Storm era un noto vegetaria-
 no; da qui la decisione di usare frutta come floppy disk e verdura come HD. 
 I mezzi di congelamento degli ultimi anni '90 consentivano la conservazione
 dei  vegetali per 5-6 anni;  nel caso della Divileader,  dato che a nessuno 
 importava  il mantenere commestibili gli ortaggi, il tempo saliva a 15 anni 
 circa. Come un supporto  magnetico.   (-5-)
 Le proteine presenti nei prodotti agricoli utilizzati erano piu' che suffi-
 cienti a conservare miliardi di Terabytes di dati, inoltre bastavano imper-
 cettibili modifiche su poche catene di amminoacidi per archiviare  migliaia
 di Mb senza praticamente modificare la struttura del supporto.  
 L'intero  palazzo della  Divileader forse conteneva celle frigorifere colme
 di informazioni,la quantita' di materiale immagazzinato era impressionante.
 L'archivio  era la vita  stessa del  Network, senza di  esso tutte le prove 
 contro di noi sarebbero crollate, i risultati delle loro ricerche  distrut-
 ti, il loro potere annullato. Distruggere quelle sale equivaleva a far spa-
 rire  per sempre  l'incubo del Network, ma nessuno avrebbe mai creduto alla
 nostra storia: dovevamo arrangiarci da soli.
  -  Non  saremmo  mai  riusciti  a dar fuoco all'edificio, con tutta quella
 sorveglianza e quei sofisticatissimi sistemi anti-incendio.  Usare l'esplo-
 sivo  era  fuori  discussione,  c'era un rilevatore ogni 10 metri;  inoltre
 neppure  il piu' potente plastico conosciuto sarebbe riuscito a distruggere
 l'intero palazzo. La struttura era completamente indipendente, provvista di
 generatori autonomi  di corrente elettrica e tubazioni  riservate per acqua
 e gas, ma un'idea mi folgoro' la mente... certo, era cosi' semplice!
 Poche  ore  e  fummo  di  nuovo  nei sotterranei, in prossimita' del nostro
 ingresso  segreto scoperto da Hydra.  All'improvviso afferrai Burglar e The
 Brain  lo  lego'  strettamente  ad  un tubo di scarico che saliva vertical-
 mente lungo  il viscido muro.  "Siete impazziti per caso ?" urlo' il malca-
 pitato.  Jettero  estrasse da un involucro un panino e  inizio' a staccarne
 piccoli morsi,  io  feci altrettanto.  "Maledetti bastardi !  Ma cosa vi ho
 fatto  per  essere torturato  cosi' ??"  piangeva  Burglar.  Nessuno di noi
 fiato', tutto  era  stato deciso a sua insaputa per il bene  dell'umanita'.
 Il povero hacker fu tenuto in quella posizione  per 12 ore,  il che per lui
 equivaleva a  18  pasti saltati;  dopo la seconda  crisi convulsiva, decisi
 che era giunto il momento di slegarlo.  Calata la notte, il  palazzo era di
 nuovo deserto.  Hydra e The Brain abbatterono il sottile diaframma che  se-
 parava l'apertura del vecchio tombino dal piano terra dell'edificio.
 "Hai  fame, bimbo?  Guarda quanta bella roba!" sussurro' Bettina a Burglar.
 In meno di venti minuti l'intero archivio del Network, che occupava 6 piani
 della costruzione, fini' nelle fauci della discarica umana.
  -  La  notte  era  gelida,  ma  la  certezza  di  un'alba  nuova  e libera
 accompagno'  il  nostro ritorno a casa.  C'era ancora molto lavoro da fare,
 per  accogliere  gli  amici  che  presto sarebbero tornati, ma non vedevamo
 l'ora  di  farlo.   Nessuno  fiatava,  ma  si percepiva un clima di irreale
 gioia;  non capita tutti i giorni  di sentirsi i salvatori del mondo.  Io e
 Bettina,  teneramente  abbracciati,  salutammo  Hydra che tornava forse per
 sempre  nel suo universo sotterraneo, dopotutto era felice cosi'.
 "Quando si  mangia ?" chiese Burglar. "1,26" dichiaro' contento Jettero ri-
 tenendo di aver finalmente estratto la radice rotonda di 764,32;  gli dissi
 che  la soluzione  era esatta e gli feci  i miei complimenti, basto' questa
 piccola bugia per renderlo felice.  Forse ora anche Pier gli avrebbe perdo-
 nato gli errori di otto anni prima.
  -  La  fine  del  Network fu decretata di fatto il giorno dopo.  Storm era
 fuggito per evitare l'ira degli hackers, che gia' iniziavano il ritorno dai
 campi  di  lavoro.   Come presidente provvisorio, decretai l'abolizione del
 copyright, Twin  Phreaks era ufficialmente libera ! 
 The Brain fu  nominato sysop del MegaBBS, riconvertito ai  supporti ottico-
 magnetici tradizionali;fu abilitato anche Sirio: eravamo in debito con lui.
 In considerazione dei meriti di Burglar fu abolito il divieto per lui di e-
 sercitare il suo sport favorito, la pesca subacquea.   Il provvedimento era
 stato preso tre anni prima, in considerazione  del fatto  che le sue immer-
 sioni  alzavano pericolosamente il livello degli oceani.  Dopo pochi giorni
 fini' nelle reti del Peschereccio Azzurro; non si seppe mai nulla della sua
 sorte,tuttavia da quel momento nessuno di noi mangio' piu' tranci di tonno.
 Jettero Heller apri' una nuova banca dati realizzando cosi' i suoi sogni ed
 i nostri incubi.  A ciascuno, insomma, la sua soddisfazione;  a  me  quella
 di essere stato ancora una volta utile a me stesso, al popolo degli hackers
 e a quella tranquilla cittadina dove la vita era un immenso chat, quel luo-
 go speciale e noto solo ai cool users che risponde  allo splendido  nome di
 Twin Phreaks.   



 F I N E 
 -------



 ---------------------------------------------------------------------------
 NOTE a "Twin Phreaks II"

 ---------------------------------------------------------------------------

 (-1-)    "Senso Unico" era un chat del gruppo SamNet piu' noto per le di-
          cerie fiorite intorno al nome leggermente equivoco che come mes-
          saggeria effettiva.

 (-2-)    E' noto a tutti coloro che distinguono un computer  da una lava-
          stoviglie (a questo punto Shock Waves e' escluso) che la tecnica
          del RAM disk, o drive virtuale, prevede che la macchina conside-
          ri come unita' a dischi  una parte  della memoria  interna; tale 
          termine rappresenta  percio' un'entita' astratta e non una peri-
          ferica fisica.

 (-3-)    A quell'epoca la comunita' degli hackers non aveva ancora accol-
          to  Phoenix, nota esperta di ultrasuoni (ogni volta che parla a-
          pre, in media, sei cancelli automatici).
          Si veda "Twin Phreaks V".

 (-4-)    Notissima avventura interattiva prodotta dalla LucasFilm.  Nella
          trama,un gruppo di alieni cerca di sottomettere l'umanita' invi-
          ando frequanze ipnotiche sulle linee telefoniche. 

 (-5-)    "Twin Phreaks II" e' un  racconto profetico! E' del Gennaio 1993
          infatti (18 mesi dopo la prima uscita del presente testo) la no-
          tizia di un nuovo possibile sistema di archiviazione basato sul-
          la configurazione elettronica degli atomi.



